# Filmy 

1. Králové videa
https://www.csfd.cz/film/513000-kralove-videa/prehled/

Co tak asi může být na mým prvním místě jinýho, než film, kterej jsem viděl asi tak 170x a to jen za poslední rok. 
![Filmy](images/Filmy.png)

Je mi jasný, že tady bude hejtit asi nejvíc lidí, páč si dávám do topky film, na kterým jsem se měrou vrchovatou podílel, ale čert to vem. Pro mě je to prostě láska, moje dítě, vymodlený a zároveň vydřený projekt, kterej začal na úplným dně a přesto tento rok skončil v kinech (i když v tak zasrané době), a vzhledem k pochvalným ohlasům se nebudu ani snažit o falešnou skromnost.
Miluju to a basta. 
![Filmy-1](images/Filmy-1.png)

2. Gentlemani
https://www.csfd.cz/film/675173-gentlemani/prehled/

Guy Ritchie is back, bitches!
Tenhle film mě letos na jaře v kině úplně odpálil. Za mě nejstylovější Guyovka. A jo... jasně, že jsem viděl Sbal prachy a Podfu(c)k. 
![Filmy-2](images/Filmy-2.png)

3. Greenland: Poslední úkryt
https://www.csfd.cz/.../830492-greenland.../prehled/

Mám slabost pro postapo filmy a tenhle mi dost připomněl můj oblíbený Drtivý dopad, kde se apokalypsa odehrává až ve druhém plánu kdesi v pozadí a dopředu se tlačí spíš příběh obyčejných lidí, kteří se prostě jen snaží přežít.
Vadil mi na něm pouze ten dovětek na konci. To si amíci mohli odpustit, stejně jako u osmýho Pottera.
4. Díra
https://www.csfd.cz/film/764306-dira/prehled/

Horror nebo sociální drama? Přestože ani u tohoto filmu se mi konec nelíbil, bavil mě fakt hodně a je to letošní zasloužený čtvrtý místo a velkej potlesk směrem k brebentivému národu. 
![Filmy-3](images/Filmy-3.png)

5. Místnost sebevrahů. Hater
https://www.csfd.cz/.../743603-mistnost.../prehled/

V posledních letech mě poláci baví fakt hodně. A to nejen Patryk Vega, kterej má v malíčku drsný gangsterky, ale taky polský dramata. A tohle je fakt hodně dobrý. The Social Dilemma my ass.
6. Ďábel
https://www.csfd.cz/film/727430-dabel/prehled/

Tohle bylo tak strašně hnusný a špinavý, lidi si tu dělali vlastně jen samý hnusný věci a nebyla tu snad jediná vyloženě kladná postava, ale bavilo mě to od začátku do konce. Skvěle temná thrillerová jízda. Tom Holland rulezz!
7. Bídníci
https://www.csfd.cz/film/723541-bidnici/prehled/

Kdyby mi někdo na začátku roku řekl, že budu mít v žebříčku francouzskej film o imigrantech, nevěřil bych mu. Možná tomu taky hodně přidává to, že jsem ho viděl v kině. Ta dynamická kamera, záběry z dronu a vůbec ten drajv, mě na tom strašně moc bavily. A toho policajta bych tam fakt dělat nechtěl. Silnej zážitek.
8. V síti
https://www.csfd.cz/film/720753-v-siti/komentare/

Vít Klusák je podle mě dobrej režisér, kterej dokáže vzít závažný téma a vyvařit z něj skvělou komerční zábavu. A to se jen tak nevidí. 
9. Lov
https://www.csfd.cz/film/702725-lov/prehled/

Asi největší překvapení roku. Film, od kterýho jsem vlastně nic nečekal a kterej mě pobavil fakt královsky. Je to lehký, svižný, má to hromadu nekorektního humoru a výborný herce. Je to vlastně to, co jsem čekal loni od Krvavé nevěsty, ale od té jsem to nedostal. 
![Filmy-4](images/Filmy-4.png)

10. Pod vodou
https://www.csfd.cz/film/493112-pod-vodou/prehled/

Na chvostu mojí topky se nachází film mnoha paradoxů. Fakt nemám rád Kristen Stewart, ale v tomhle filmu mi seděla. Mám rád Leviathana (1989) a tenhle film mi ho jak místem děje, tak atmosférou strašně připomínal. A taky mám rád Lovecrafta a tady je vlastně Cthulhu jak vyšitý. Fakt spokojenost. Jen je škoda, že u nás film na blučku nevyšel a když ho člověk chce (s českou podporou), musí nakoupit v Koreji. 
![Filmy-5](images/Filmy-5.png)

No a pokud jste dočetli až sem, na závěr bych rád uvedl nejlepší ze starších filmů, který jsem dřív neviděl a letos se na něj dostalo.
Présumé coupable (2011)
https://www.csfd.cz/film/306046-presume-coupable/prehled/

Film podle skutečné události, kterej mě nasál, sežvejkal a vyplivl naprosto hotovýho, bezradnýho, nasranýho a zděšenýho. Nejen z toho, že něco takovýho se doopravdy stalo, ale celkově z toho, jak dokonale byl ten film natočenej, zahranej... prostě absolutních a nezpochybnitelných 100%.
Pokud jste ho neviděli, velmi doporučuju.
Já ho rozhodně na nejbližším filmovém večeru hodlám představit jak svojí milované ženě Kateřina Svobodová, tak i drahému osazenstvu Petra Knyrevičová, Michail Knyrevič, Petra Hendrychova a (last but not least) Milan Čermák.
Děkuji za pozornost a těším se na filmový rok 2021. 
