# Jednota

Mi Bratri, tematem me kresby je JEDNOTA. Ale nez k ni dospeju, dovolte mi zacit zapasem.  Zápas, nebo boj je univerzální charakteristikou skutečnosti, v zápase se ustavují všechny věci. Např. když se střetne zdroj tepla s něčím chladným (jarní slunce se zbytky sněhu), výsledek bude dán poměrem jejich „síly“, jejich kvantity — řečeno metaforicky jejich bojem.

Tento boj je řádným stavem skutečnosti, nelze jej tedy odsuzovat a upřednostňovat místo boje „mír“. Svět je bojem, nemá smysl to kritizovat z nějakých morálních pozic.

Napriklad Herakleitos tvrdi, ze „všechno vzniká sporem“.  Díky tomu jsme zřejmě oprávněni spojit zápas s protiklady. Zápas protiklady vytváří (někoho činí svobodným, někoho otrokem). A tedy platí, že skutečnost je tvořena protiklady, jež se kvůli své protikladnosti střetávají a bojují spolu, a tím jsou vytvářeny nové protiklady. Ty opět budou spolu bojovat — a proces boje protikladů bude pokračovat bez ustání.

Protiklady muzeme nachazet všude, nejenom tam, kde reálně existují protikladné stavy (jako teplé X studené nebo den X noc), nýbrž i u jedné a téže věci, jen když ji vnímáme v různých ohledech: Jednou jdeme po cestě do kopce — nahoru, jindy po téže cestě z kopce — dolů. Jednou označíme člověka za moudrého a krásného — např. ve srovnání s opicí, jindy téhož člověka, jenž se vůbec nezměnil, za nevědomého a ošklivého — ve srovnání s bohem. Protikladnost by pak byla ještě obecnějším rysem skutečnosti než proměnlivost.

Protiklady se vsak nějak shodují, jsou spojeny v JEDNO. Teplé lze pojmout jako teplé jen ve srovnání se studeným, podstatu dne lze uchopit jen ve vztahu k noci atd. 
Jistě si snadno dokážete představit luk. Tětiva napínaná pravou rukou se snaží zlomit lučiště, a to se naopak pokouší roztrhnout tětivu. Jen pokud jsou v luku přítomny obě tyto protikladné „síly“, oba protiklady, a pokud jsou v harmonii (ani jedné ze stran se nepodaří dosáhnout svého cíle), bude luk fungovat v dokonale JEDNOTE a plnit svůj účel.

Stejně tak kytara bude vydávat harmonické tóny pouze tehdy, když budou dostatečně napnuty její struny. Podobné napětí a podobný střet protikladů musí existuje v každé věci, má-li se nacházet v dobrém stavu, tedy v harmonicke jednote.  Přitom jistě tušíme, co se stane, když budeme struny na kytare napínat příliš nebo když přílišnou silou natáhneme tětivu luku. Protikladné síly a napětí ve věcech musí mít určitý limit, určitou míru, aby věc nezničily.

Právě otázka po takové vhodné míře a vhodném poměru sil nás přivádí k ústřednímu a nejvyššímu filosofickemu pojmu, kterym je LOGOS. LOGOS vyjadřuje princip, zákonitost či „vzorec“, podle něhož spolu bojují protiklady a podle něhož probíhá neustálá změna.

Slovo LOGOS se preklada ruzne, jako „řeč“, nebo „určení“. Ale je zde jeste jeden termin, ktery je pojmu LOGOS blizky, a tim je “mira”, nebo v pluralu “miry” nebo take “pomer”. Tento vyznam slova logos muzeme nalezt v mnoha zlomcich ci celych textech antickych filosofu.

Míry charakterizují a ovládají přeměny „živlů“,  v celokosmickém měřítku. Je-li oprávněno sblížení termínu „míry“ s termínem λόγος, můžeme spekulovat, že λόγος by představoval soubor poměrů či vymezení, jež udržují všechny neustálé děje v takových mezích a mírách, které zajistí jejich nepřetržitost. Pak je λόγος celkem zákonitostí, jež zajišťují stabilitu světa spočívající v neustálém boji protikladů. Řečeno zjednodušeně — změna daná zápasem protikladů je věčná.

Co z toho plyne pro nas? I my jsme jednota v mnohosti (tri). I my jsme jednota v protikladech. Shodujem se na neshode. Mame pravo veta ktere zarucuje vzdy jednotny postup. Bud postup nebo nic. Triumvirat svadi svym zpusobem zapas, doufejme, ze vecny. Aby byl tento zapas zachovan, je treba neustale byt v harmonii s LOGEM, tedy hledat neustale miry napeti naseho pomyslneho luku tak, aby byl v dokonale harmonii.
